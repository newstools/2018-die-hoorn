FRANCOIS Maquassa (Nedbank SWD) het Saterdag die 148ste Oudtshoorn Parkrun by Surval in 17 min 41 sek gewen.
Hanru Storm (15) was die eerste junior oor die wenstreep in 21:10. Die 5-jarige Reghardt Wolmarans, leerder aan Principia, het geskiedenis gemaak toe hy sy eerste Parkrun (5 km) in die 49ste posisie in 36:57 voltooi het; en dit sonder enige voorbereiding. Reghardt se ma, Laetitia, was heelpad by hom.Al wat Reghardt te sê het, is: “Dis die tekkies wat my so mooi laat hardloop het.”