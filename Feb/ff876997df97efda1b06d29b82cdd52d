Deur Ilze-Mari Gründling
DIE 37-jarige man wat daarvan aangekla word dat hy met opset op 5 Januarie omstreeks 21:05 oor Ricardo Fourie (43) gery het, sal weer op Maandag 26 Februarie in die Oudtshoorn Landdroshof verskyn op aanklag van moord. John Donson is op 7 Januarie in hegtenis geneem op aanklag van po­ging tot moord. Op 22 Januarie is borgtog van R500 aan hom toege­staan. Die klag het egter intussen na Fourie se dood verander na moord. Fourie het op 9 Januarie aan veelvuldige beserings in die Groote Schuur Hospitaal in Kaapstad gesterf.