Nooddienspersoneel help Melanie Janse van Rensburg. Foto: Ilze-Mari Gründling  Volgens ‘n ooggetuie, Christa Young, het Janse van Rensburg vir haar gewag om oor die voetoorgang in Baron van Reedestraat by die hoek met St Saviourstraat te loop toe die botsing omstreeks 13:10 plaasgevind het. “Ek het gesien die kar kom van agter af en het nie genoeg tyd gehad om haar te waarsku nie. Dit het so vinnig gebeur,” het Young gesê. Janse van Rensburg is op die toneel vir nek- en rugbeserings behandel en deur nooddienste bygestaan. (Berig deur Ilze-Mari Gründling)