Taxi-eienaars ontevrede ONTEVREDE taxi-eienaars van Oudtshoorn het verlede Vrydag en Saterdag bande by die taxi-staanplek in die middedorp gebrand. Hul ontevredenheid gaan oor mense wat met privaat-motors inwoners vervoer sonder die nodige permitte.
Volgens ’n inwoner wat anoniem wou bly, is taxi-eienaars nie altyd gewillig om mense in sekere dele van die dorp op of af te laai nie en verkies van die inwoners daarom om saam met die ander voer­tuie te ry.
***** Geen kode 10-toetse meer Oudtshoorn se verkeerstoetsterrein is van begin Januarie slegs gelisensieer vir die toetsing vir kode 8-rybewyse.
Indien ’n inwoner voortaan getoets moet word vir ’n kode 10-rybewys (dus vir ’n swaarder voertuig) moet ’n afspraak op ’n dorp in die Tuinroete of selfs op ’n dorp so ver as Swellendam gemaak word.