Foto’s: Johan Uys  Johan Uys, bestuurder grootmaatwater by die munisipaliteit, het vanoggend inwoners gevra om voorlopig voort te gaan om drinkwater te kook voordat hulle dit drink nadat ‘n geringe E. coli-telling nog op een plek in die dorp getoets is. Die uitslae van watermonsters wat die Eden Distriksmunisipaliteit se Gesondheidsafdeling Dinsdag op vier plekke in die dorp se waterverspreidingsnetwerk geneem het, het getoon dat drie plekke geen E.coli bevat nie, terwyl daar by een plek ‘n E. coli-telling van 2 was.