DIE Ladismith Polisie ondersoek ’n klagte van moord nadat ’n 27-jarige inwoner, Alvino David Flink, Saterdag in die vroeë oggendure gesterf het. Flink is na bewering met ’n baksteen teen die kop geslaan is. ’n 18-jarige man is in hegtenis geneem en het Maandag in die Ladismith Landdroshof verskyn. Volgens ao Jan Cederas, woord­voer­­der van die Ladismith Polisie, het die voorval Saterdag omstreeks 00:44 plaas­gevind. “Daar was na bewering ’n argument tussen die slagoffer en die verdagte in die Nissenville Tavern. Die slagoffer het uit die Tavern geloop met Goldinglaan langs. Die verdagte het hom gevolg en sonder om ’n woord te sê die slagoffer met ’n baksteen aan die linkerkant van sy kop geslaan,” sê Cederas.