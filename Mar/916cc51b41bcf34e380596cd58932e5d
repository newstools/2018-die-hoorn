Deur Higgo Jacobs
die Oudtshoorn Vaardigheidskool se sportterrein in Albertstraat gaan Saterdag weer ’n miernes van bedrywighede wees deurdat die skool die Timbercity Eden Toutrekbyeenkoms daar aanbied. Van die skole wat gaan deelneem, onder wie groot name in die toutrekwêreld, is die Hoër Landbouskool Oakdale, Van Kervel, Oudtshoorn Vaardigheidskool, Hoërskool Wittedrif, Hoërskool Calitzdorp, Shalom Akademie op Ladismith, Laerskool Hartenbos en die Laerskool Laurus. Volgens Gavin Block, skoolhoof, dien dié byeenkoms ook as voorbe-reiding vir die SA Toutrekkampioenskap wat vanjaar op Woensdag, 21 Maart, in Kimberley gaan plaasvind. Daar is vanjaar ’n verdere aansporing vir toutrekspanne wat gaan deelneem deurdat hulle by die byeen- koms kan kwalifiseer vir deelname aan die Wêreld Toutrekbyeenkoms wat later vanjaar in Suid-Afrika aan-gebied word. Die jong “kaalvoetspanne” se deelname is elke jaar iets om na uit te sien. Die vasbeslotenheid op dié leerders se gesigte en die ondersteuning van ouers langs die veld, is iets om te aanskou. Saterdag beloof om ’n gesinsgdag vol pret, gesonde mededinging en vermaak te wees. Die verrigtinge begin om 8:00 op die sportterein in Albertstraat. Daar sal ’n verskeidenheid kosstalletjies wees om in almal se behoeftes te voorsien. Die skool het onlangs ook ’n nuwe klubhuis ingewy en het al die geriewe om ’n groot sukses van Saterdag se byeenkoms te maak. Die byeenkoms word voorafgegaan deur die sosiale Tekkie Toutrek-kompetisie vanaand (Donderdag, 1 Maart) om 18:00 op dieselfde terrein in Albertstraat. Besighede, skole en organisasies gaan mekaar die stryd aansê.
Verlede jaar se wenners, Tyres & Treads, oefen volgens berigte al geruime tyd in die geheim sodat hulle hul titel suksesvol kan verdegig. Block sê hulle kan hulle maar vanjaar gereed maak vir strawwe mededinging van die spanne van Turnberry Boutique Hotel, Aifa Vliegskool en die gasheerskool.