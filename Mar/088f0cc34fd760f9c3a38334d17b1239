Die trotse personeel van Fishaways is voor van links Nita Kruger, Juliunia Cupido, Yolandi du Plessis, Marshall Thomas (bestuurder), Keisha Malgas, Chantel de Laan en Ellendeen Philander. Agter van links staan Donovan Stalmeester (bestuurder), Amanda Grobler (eie­naar), Franciska Stalmeester, Cedelia Julies en Nadia Meiring. Foto onder: Brian Jacobs, mede-eienaar. <img class="size-medium wp-image-18672" src="http://diehoorn.com/wp-content/uploads/2018/03/Brian-1-211x300.jpg" alt="image description" width="211" height="300" srcset="http://diehoorn.com/wp-content/uploads/2018/03/Brian-1-211x300.jpg 211w, http://diehoorn.com/wp-content/uploads/2018/03/Brian-1-190x270.jpg 190w, http://diehoorn.com/wp-content/uploads/2018/03/Brian-1.jpg 350w" sizes="(max-width: 211px) 100vw, 211px" /> OUDTSHOORN se Fishaways het vir die derde jaar in ’n ry die toekenning vir die beste Fishaways-tak in die Wes-Kaap ontvang. “Ons het ook die derde plek in Afrika behaal in die kategorie vir die handhawing van standaarde – die kwaliteit van diens, kos en netheid. Ons is baie trots daarop,” vertel Brian Jacobs van Fishaways. Volgens Jacobs word daar elke maand ’n “geheime koper” vanaf Kaapstad gestuur om die winkel se kos en diens te evalueer.
Hierdie persoon is onbekend aan die personeel en hulle weet nie dat hy of sy daar aandoen nie. Fishaways word voorts ook maandeliks deur die bestuurder van die Fishaways-konsessie geëva­lueer. Dié besoeke en tye van evaluerings word ook nie vooraf bekend gemaak nie. Die personeel word bedank vir hul harde werk.