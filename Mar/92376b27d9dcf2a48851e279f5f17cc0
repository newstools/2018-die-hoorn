Deur Higgo Jacobs
Ockie Horowitz het Saterdag afd A van die Oudtshoorn Gholfklub se maandelikse houespel gewen met ’n telling van 71 houe. Hy was ook die algehele wenner van die houespel. Louis Fourie (sr), ook met 71 houe, was tweede in afd A, en FJ Pretorius derde met 73 houe. Afd B is gewen deur Kobus Griebenouw met ’n telling van 73 houe. Desmond Malgas (76) was tweede en Mike Broughton (77) derde. In afd C het Deon van Dyk koning gekraai met 73 houe, F de Villiers, ook met 73 houe, was tweede en D Kruger (78) derde.
Fourie het op die 3de putjie die naaste aan die pen geslaan. Op die 12de putjie is spogtwees aangeken deur Horowitz, Chris Groenewald en Anton Kock. • Woesdag, 21 Februarie, se individuele stableford-kompetisie is deur Garth Matthews met 41 punte gewen. Skillie Pretorius was tweede met 39 punte. Hierna het gevolg Hannes Smal (36), Terry van Coller (35) en A Plaatjies (35). Chris Groenewald het op die 15de die naaste aan die pen geslaan en die boerpot is gedeel deur Pretorius en Petrus Gouws. Spogtwees is deur Heinrich Terblanche op die 3de behaal en Gouws en Pretorius op die 12de. Oudtshoorn Besigheidskamer se geborgde gholfdag vind op Woensdag, 7 Maart, plaas. Slabber en Slabbert is die borg.