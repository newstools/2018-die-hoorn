Die bakkie wat op die Dysselsdorppad gerol het. Foto: ER24 Deur Ilze-Mari Gründling
DIE Oudtshoorn Polisie ondersoek ’n klagte van roekelose en nalatige be­stuur nadat 12 mense Saterdag­og­gend vroeg op die Dysselsdorppad beseer is. Volgens sers Gretchen Michaels, woordvoerder van die Oudtshoorn Polisie, het die bestuurder van ’n wit Toyota-bakkie na bewering ’n ander voertuig verbygesteek toe ’n groen trok ook wou verbygaan. “Die bakkie het met die ander voer­tuig gebots en die trok het nie op die toneel gestop nie. Die passasiers van die ander voertuig is nie beseer nie,” sê Michaels. Volgens Russel Meiring, woord­voer­der van ER24, was die meeste van die passasiers wat beseer is, ag­ter­ op die bakkie toe die ongeluk sowat 10 km buite Oudtshoorn plaasgevind het. Volgens Meiring is die passasiers deur paramedici na die Oudtshoorn Hospitaal geneem, maar is niemand ernstig beseer nie.