Deur Garnett Wicomb
MEER as 200 Wicomb-familielede sal die 11de saamtrek van die familie dié naweek van 27 tot 30 April by die Calitzdorp Spa bywoon. Al 41 wooneenhede is deur die familie bespreek asook ’n paar kara-vaanstaanplekke. Die eerste saamtrek van die familie is 24 jaar gelede in 1992 in De Hoek gehou. Hulle is almal die afstammelinge en ingetroude familie van die agt kinders van Robert Wicomb (1818- 1908) en Isabella (nee Le Roux 1818 – 1908) van Matjiesrivier. Hulle is Robert, Daniel, Frederick, Simon, Moses, Jeanetta, Abraham asook Alida. Die saamtrek begin Vrydagoggend 27 April en word afgesluit met die tradisionele dankseggingsdiens die Sondag. Die oudste lewende Wicomb is die 97-jarige Adam “Ampie” Wicomb van Oudtshoorn.