<img src="http://diehoorn.com/wp-content/uploads/2018/04/Watertariewe-1.jpg" alt="Watertariewe" width="720" height="406" class="alignnone size-full wp-image-18963" srcset="http://diehoorn.com/wp-content/uploads/2018/04/Watertariewe-1.jpg 720w, http://diehoorn.com/wp-content/uploads/2018/04/Watertariewe-1-300x169.jpg 300w, http://diehoorn.com/wp-content/uploads/2018/04/Watertariewe-1-672x379.jpg 672w, http://diehoorn.com/wp-content/uploads/2018/04/Watertariewe-1-480x270.jpg 480w" sizes="(max-width: 720px) 100vw, 720px" />
• Waterbeperkings hier  •  Water meer as 15 kl word 10% duurder Deur Liesel le Roux
MET die vlak van die Raubenheimer­dam wat Woensdag op 41% gestaan het, gaan inwoners van Oudtshoorn nou begin om die uit­werking van die huidige droogte aan hul sak te voel. Spesiale droogtetariewe op water word vandees­week deur die munisi­pa­liteit in Die Hoorn geadverteer (bladsy 8) en raak reeds in­woners van Oudtshoorn se huidige waterverbruik. Die watertarief vir verbruik meer as 15 kl styg met 10%. Die droogtetariewe geld nie vir die inwoners van De Rust en Dysselsdorp wat nie water van die Raubenheimerdam ontvang nie. Waterbeperkings vir alle inwoners van die Groter Oudtshoorn – Oudts­hoorn, De Rust en Dysselsdorp – is ook met onmiddellike effek ingestel. Droogtetariewe
Die raad het verlede jaar ’n besluit goedgekeur dat droogtetariewe gehef mag word sodra die Raubenheimerdam onder 50% daal. Hoewel die dam­­vlak al geruime tyd laer is, het die raad tot dusver nog die inwoners dié hoër tariewe gespaar. Die munisipaliteit waarsku in vandeesweek se advertensies dat hui­dige waterverbruik reeds teen die hoër tarief bereken sal word aangesien dit inge­sluit sal wees by die Mei­faktuur wat op 10 Junie betaalbaar is. Waterverbruik vir die Aprilfaktuur wat op 10 Mei betaalbaar is en nog uitgestuur moet word, is egter nog op die laer tarief bereken. Waterbeperkings
Wat die waterbeperkings betref, mag inwoners voortaan slegs tuine natlei tussen 08:00 en 10:00 en tussen 16:00 en 18:00 op alternatiewe dae drie keer per week. Eiendomme met gelyke straatnommers kan op Maandae, Woensdae en Vrydae natgelei word, en eiendomme met ongelyke straatnommers op Dinsdae, Donderdae en Saterdae. Oortreders van dié en ander waterbeper­kings sal met ’n kitsboete van R1 000 beboet word. <img class="alignnone wp-image-18947 size-full" src="http://diehoorn.com/wp-content/uploads/2018/04/Waterbeperkings.jpg" alt="Die Hoorn-19042018008~CPTIS_Die Hoorn" width="600" height="1765" srcset="http://diehoorn.com/wp-content/uploads/2018/04/Waterbeperkings.jpg 600w, http://diehoorn.com/wp-content/uploads/2018/04/Waterbeperkings-102x300.jpg 102w, http://diehoorn.com/wp-content/uploads/2018/04/Waterbeperkings-348x1024.jpg 348w, http://diehoorn.com/wp-content/uploads/2018/04/Waterbeperkings-92x270.jpg 92w, http://diehoorn.com/wp-content/uploads/2018/04/Waterbeperkings-480x1412.jpg 480w" sizes="(max-width: 600px) 100vw, 600px" />